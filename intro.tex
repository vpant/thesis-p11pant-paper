\drop{Ξ}{ΕΚΙΝΩΝΤΑΣ}
την προσπάθεια να περιγραφούν τα διάφορα μέρη της Πτυχιακής Εργασίας, είμαστε 
αναγκασμένοι να δούμε ένα ένα τα διάφορα σημεία, ξεκινώντας από το πιο σημαντικό,
την πρώτη σελίδα και καταλήγοντας στο ευρετήριο.



\section{Το Εξώφυλλο}
Το εξώφυλλο είναι το πιο σημαντικό μέρος μιας εργασίας παρόλο που πολλές 
φορές λόγω πίεσης χρόνου τείνουμε να το παραμελούμε. Ουσιαστικά όμως,
περιέχει συμπυκνωμένη όλη την πληροφορία που  
περιέχει το συγκεκριμένο κείμενο (π.χ., αν είναι ένα βιβλίο, αν είναι μια εργασία,
ποιος την έγραψε, πότε, σε ποιο ίδρυμα κτλ). Αυτή η πληροφορία δεν μπορεί 
να είναι συγκεχυμένη αλλά έχει μια συγκεκριμένη δομή η οποία φαίνεται στο εξώφυλλο
του παρόντος.

Καταρχάς είναι δεδομένο πως η Πτυχιακή Εργασία ενός φοιτητή του
Τμήματός μας γίνεται υπό τη σκέπη του Ιονίου Πανεπιστημίου και
ειδικότερα του Τμήματος Πληροφορικής και για τον λόγο αυτόν
και με τη σειρά αυτή παρουσιάζονται οι συγκεκριμένες αναφορές 
στην κορυφή του εξωφύλλου.
Στη συνέχεια μπαίνει και το λογότυπο του Πανεπιστημίου. 

Αμέσως κάτω από το λογότυπο δίνεται η πληροφορία πως πρόκειται
για \texttt{Πτυχιακή Εργασία}\footnote{Στο σημείο που το εξώφυλλο
έχει το \texttt{-- Πτυχιακή Εργασία --}, αυτό αντικαθίσταται από το 
\texttt{Πτυχιακή Εργασία}.}.

Στη συνέχεια αναφέρεται το όνομα του φοιτητή-συγγραφέα
και ακολουθεί ο Αριθμός Μητρώου του\footnote{Στη συγκεκριμένη
περίπτωση αντικαθίσταται το \textbf{Κωνσταντίνος Οικονόμου}.}.
Στην αμέσως επόμενη σειρά αναφέρεται το όνομα του 
επιβλέποντος καθηγητή στην εκπόνηση της συγκεκριμένης εργασίας.


Τέλος, στο κάτω μέρος της σελίδας αναφέρεται υποχρεωτικά η ημερομηνία
κατάθεσής της. Δεν είναι απαραίτητο να είναι ακριβώς η ημέρα αλλά 
οπωσδήποτε ο μήνας και ο χρόνος κατά τον οποίο παραδώθηκε επίσημα και με διορθώσεις
η συγκεκριμένη εργασία.



\section{Μερικές Πρώτες Παρατηρήσεις}
Το συγκεκριμένο πρότυπο έχει επεξεργαστεί στο \tl{Latex} που 
είναι ένας εναλλακτικός τρόπος γραφής κειμένων. Δεν σημαίνει
πως είναι υποχρεωτική η χρήση του \tl{Latex},
αν και η χρήση του \tl{template} που έχει ειδικά γραφεί
για τις Πτυχιακές Εργασίες του Τμήματος αυτοματοποιεί πολλά θέματα.


Σε κάθε περίπτωση, ο καθένας μπορεί να χρησιμοποιήσει το λογισμικό
της αρεσκείας του αρκεί να μην υπάρχει καμία (εμφανής τουλάχιστον)
διαφορά από το παρόν πρότυπο. Για παράδειγμα, η γραμματοσειρά, οι 
αποστάσεις, το μέγεθος κτλ. θα πρέπει να είναι όλα το ίδιο 
σε όλες τις εργασίες σε σημείο που να μη μπορεί τελικά κάποιος να
καταλάβει σε ποιο λογισμικό έχει γίνει η επεξεργασία του κάθε κειμένου.
Ιδιαίτερη προσοχή απαιτείται για το εξώφυλλο.


Επίσης, σημειώνεται πως η κύρια γραμματοσειρά είναι η
\tl{New Times Roman} με μέγεθος \tl{11pt} και με 1,5 διάστιχο.


\section{Η Τριμελής Επιτροπή}
Η Τριμελής Επιτροπή για κάθε εργασία απαρτίζεται από τον επιβλέποντα
καθηγητή και ένα τουλάχιστον μέλος ΔΕΠ του Τμήματος Πληροφορικής.
Τα ονόματα των μελών αναφέρονται καθώς και η βαθμίδα τους αλλά
και το Τμήμα τους προκειμένου να είναι ολοκληρωμένη η αναφορά.


\section{Προαιρετική Αφιέρωση}
Ενδεχόμενα ο φοιτητής να θέλει να αφιερώσει κάπου το πόνημά του
(π.χ. οικογένεια κτλ). Πρέπει να είναι μια μικρή αφιέρωση μία με δύο γραμμές.
Αν δεν υπάρχει αφιέρωση τότε η σελίδα αυτή υποχρεωτικά παραμένει λευκή.


\section{Περίληψη}
Η περίληψη της Πτυχιακής Εργασίας είναι ένα από τα μέρη που γράφεται τελευταίο
και σίγουρα αφού έχει ολοκληρωθεί μέχρι και το βασικό κείμενο της εργασίας. 
Περιλαμβάνει μέσα σε δύο με τρεις σελίδες μια περίληψη του αντικειμένου
με το οποίο ασχολήθηκε ο φοιτητής. 
Είναι ένα \textit{αυτόνομο κείμενο} υπό την έννοια πως δεν περιλαμβάνει αναφορές
ή συντμήσεις που ορίζονται αλλού στη συνέχεια.


\section{Πρόλογος και Ευχαριστίες}
Η Πτυχιακή Εργασία είναι μια συλλογική προσπάθεια και πέρα 
από τον φοιτητή, τον επιβλέποντα καθηγητή και την Τριμελή Επιτροπή,
υπάρχει πάντα το ενδεχόμενο να έχουν συμβάλει και τρίτοι με έμμεσο τρόπο
(π.χ., φίλοι, οικογένεια κτλ).
Συνεπώς, οι αντιστοιχούμενες ευχαριστίες (αν υπάρχουν)
περιλαμβάνονται εδώ.
Επίσης, μπορεί να περιλαμβάνει οτιδήποτε
άλλο προλογικού χαρακτήρα θεωρεί χρήσιμο ο φοιτητής.

Ο πρόλογος λήγει υποχρεωτικά με τον τόπο (Κέρκυρα, ημερομηνία ή μόνο μήνας και χρόνος)
και αμέσως από κάτω με το όνομα του φοιτητή.

\section{Περιεχόμενα, Πίνακες Σχημάτων και Πινάκων}
Στα περισσότερα λογισμικά (αν όχι όλα)
οι πίνακες αυτοί δημιουργούνται αυτοματοποιημένα
αρκεί να υπάρχει φροντίδα να χρησιμοποιούνται οι 
αντίστοιχες εντολές του λογισμικού. Θα πρέπει όμως,
να υπάρξει φροντίδα το τελικό αποτέλεσμα να είναι εμφανισιακά όμοιο
με αυτό που παρουσιάζεται στο παρόν κείμενο.
Σε επόμενο κεφάλαιο θα γίνει πιο λεπτομερή αναφορά στον τρόπο
με τον οποίο γίνεται αναφορά στα σχήματα, πίνακες, κεφάλαια κτλ.

Στην περίπτωση που δεν υπάρχουν σχήματα ή/και πίνακες
στην εργασία παραλείπεται ο αντίστοιχος πίνακας.

\section{Πριν την Εισαγωγή}
Στο σημείο αυτό είναι χρήσιμο να γίνουν μερικές παρατηρήσεις πριν 
μπούμε στην εισαγωγή.
\begin{itemize}
\item
      Παρατηρείστε πως δεν υπάρχει αρίθμηση για το εξώφυλλο και τις λοιπές 
      σελίδες της αρχής. Η αρίθμηση ουσιαστικά αρχίζει από την \textbf{Περίληψη}
      και είναι ``λατινικού τύπου''.
      Από το κεφάλαιο της Εισαγωγής και μετά μπαίνουμε πλέον στην αρίθμηση
      με τα γνωστά μας αραβικά σύμβολα.
\item
      Η αρίθμηση (είτε λατινική είτε αραβική) εμφανίζεται στο κάτω μέρος της 
      σελίδας και στο κέντρο αυτής όταν πρόκειται για την πρώτη σελίδα του
      κεφαλαίου. Στην αμέσως επόμενη βρίσκεται πάνω αριστερα, μετά πάνω δεξιά
      κ.ο.κ. καθότι οι Πτυχιακές Εργασίες θα τυπωθούν τελικά
      και από τις δύο πλευρές Α4 χαρτιού. Για τον λόγο αυτό φροντίστε
      να υπάρχει 1 εκατοστό περιθώριο αριστερά για τις μονές
      σελίδες και 1 εκατοστοό δεξιά για τις ζυγές ώστε μετά τη βιβλιοδεσία τους
      να φαίνεται ομοιόμορφο το κείμενο. 
\item
      Κάθε νέο κεφάλαιο αρχίζει σε μονή σελίδα. Αν το προηγούμενο τελειώνει σε
      ζυγή, τότε μια σελίδα παραμένει κενή στην οποία όμως, εμφανίζεται αρίθμηση.      
\item
      Σε κάθε σελίδα, πριν της πρώτης κάθε κεφαλαίου, υπάρχει κεφαλίδα η οποία
      ανάλογα αν βρίσκεται σε μονή ή ζυγή σελίδα αναφέρει τον αριθμό και
      τον τίτλο του παρόντος κεφαλαίου ή τον αριθμό και τον τίτλο
      του παρόντος υποκεφαλαίου, αντίστοιχα.
\item
      Κάθε κεφάλαιο, αρχίζοντας με την Εισαγωγή, αριθμείται με το ελληνικό
      τρόπο αρίθμησης (όχι ελληνικό αλφάβητο). Το κάθε υποκεφάλαιο
      φέρει αραβική αρίθμηση.
\item
      Στην αρχή κάθε κεφαλαίου υπάρχει μικρή εισαγωγική παράγραφος το πρώτο γράμμα
      της οποίας ξεχωρίζει σε 3 περίπου γραμμές κειμένου. Η δε υπόλοιπη πρώτη
      λέξη είναι με κεφαλαία δίχως τονισμό. 
\end{itemize}




\section{Η Εισαγωγή}

Η Εισαγωγή είναι ιδιαίτερα σημαντική σε μία Πτυχιακή Εργασία καθώς
μέσα από αυτή ο αναγνώστης θα εισαχθεί ομαλά στο επιστημονικό πεδίο
που πραγματεύεται η εργασία αλλά και θα μπορέσει να δει με τι
ασχολήθηκε τελικά ο φοιτητής και τι κατάφερε στην προσπάθειά του αυτή. 


Ανάλογα με τον τύπο της Πτυχιακής Εργασίας και την περίπτωση η δομή μπορεί
να είναι εντελώς διαφορετική και αυτό ο φοιτητής θα το αντιμετωπίσει
σε συνεργασία με τον διδάσκοντα. Όμως, υπάρχουν κάποια μέρη της Εισαγωγής
τα οποία είναι απαραίτητα.

\subsection{Βιβλιογραφική Έρευνα}
Για οποιαδήποτε προσπάθεια είναι 
απαραίτητη η έρευνα της βιβλιογραφίας της συγκεκριμένης 
επιστημονικής γιατί και αιτιολογεί το λόγο
που κάποιος ασχολείται με κάτι αλλά και γιατί μπορεί να
προσφέρει ενδιαφέρουσες ιδέες και λύσεις.

\subsection{Αποτελέσματα και Συνεισφορά}
Είναι απαραίτητη η αναφορά στο τι τελικά επιτεύχθηκε σε αυτή την εργασία.
Δεν πρόκεται για παράθεση αποτελεσμάτων από πειράματα αλλά 
ουσιαστικά για μια πιο ευρεία αξιολόγηση των αποτελεσμάτων
που περιέχονται σε επόμενα κεφάλαια και πάντα με γνώμονα
τη βιβλιογραφική έρευνα.


\subsection{Αντιστοιχούμενα Κεφάλαια}
Τέλος, είναι σημαντικό να μπορεί ο αναγνώστης να βρει σε ποια κεφάλαιο
υπάρχει τί (π.χ., σε κάποιο κεφάλαιο μπορεί να υπάρχει κώδικας, σε
κάποιο άλλο αποτελέσματα, σε ένα άλλο εξειδικευμένη βιβλιογραφία κτλ.).

